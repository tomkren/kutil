<html>
  <head>
  <meta http-equiv="content-type" content="text/html; charset=UTF-8">
  </head>
  <body>

<h1>Dokumentace programu Kutil.</h1>

<p>
Balíčky začínající "kutil." tvoří kód programu Kutil, balíčky začínající "net.phys2d." jsou balíčky
knihovny pro fyzikální simulaci, kterou program využívá.   <br>
(Phys2D - a 2D physics engine based on the work of Erin Catto. <a href="http://www.cokeandcode.com/phys2d/">
http://www.cokeandcode.com/phys2d/</a>)
</p>

<p>
V následujícím přehledu zmíníme některé důležité aspekty architektury programu Kutil, 
zbytek dokumentace je tvořen automaticky vygenerovanou dokumentací pomocí javadoc.
</p>

<p>
Třídy reprezentující objekty virtuálního světa implementují rozhraní KObject. 
Metody tohoto rozhraní pokrývají mnoho činností jako vykreslování, tvoření kopií objektu, 
převádění objektu do XML, atd. Ale patrně nejpodstatnější metodou tohoto rozhraní je metoda step(). 
Po zavolání této metody objekt udělá jeden krok své činnosti. 
</p>
<p>
Základní typ objektu, který implementuje rozhraní KObject a od kterého jsou odvozeny prakticky všechny ostatní 
třídy implementující toto rozhraní, je třída Basic. Základní vlastností objektu třídy Basic je, že se skládá 
z vnitřních objektů. Při zavolání metody step() zavolá tuto metodu i u svých vnitřních objektů. 
</p>

<hr>

<h2>Basic</h2>
Třída Basic představuje základní typ objektu virtuálního světa, od něhož všechny ostatní typy předmětů dědí.
Na příkladě si ukážeme, jaké může mít vlastnosti:

<h2>Time</h2>

Výše jsme uvedli, že aby objekt provedl krok simulace, musí být zavolána jeho metoda step(). 
Tu typicky volá rodič objektu. Problém nastává, když objekt nemá rodiče, tedy když je kořenem hierarchie. 
K tomuto účelu slouží instance třídy Time.

Při startu programu jsou všechny kořenové objekty tohoto typu předány jednoduchému plánovači. 
Ten potom v pravidelných intervalech volá metodu step těchto objektů. 
To jak často je ten který objekt zavolán je dáno jeho položkou ups (updates per second). 
Pokud chceme jen určitý počet iterací (tzn. nechceme, aby se volání tohoto objektu opakovalo donekonečna) 
můžeme to specifikovat položkou iterations.

<h2>Frame</h2>

Další důležitou třídou je Frame. Ta zajišťuje základní prvky uživatelského rozhraní, 
její objekty se totiž manifestují jako okna.
Pokud je rodičem framu přímo time, pak se frame manifestuje jako okno programu. 
Pokud ne, je takzvaným vnořeným oknem a zobrazí se až uvnitř jiného okna, podobně jako ostatní objekty.
Frame má položku target, což je id objektu, jehož vnitřek toto okno zobrazuje. 
Pokud není uveden, je automaticky targetem tento frame samotný. 
Dále má položku cam, která určuje pozici, kterou ve vnitřku target objektu zobrazuje. 

<hr>

<p>
Virtuální svět je tedy tvořen hierarchií KObjectů, jejíž dynamiku zajišťuje metoda step().
   </p>
<p>
Jádro programu tvoří tři objekty; instance tříd Scheduler, IdDB a Rucksack.
   </p>
<p>
Scheduler je jednoduchý plánovač, který můžeme chápat jako kořen celé hierarchie KObjectů, 
který volá u nejvyšších KObjectů z hierarchie metodu step(). Toto volání pak kaskádovitě 
projde celou hierarchií a má za důsledek všechny akce provedené v tomto kroku běhu virtuálního světa. 
Všechny akce pak jsou projevem jednotlivých KObjectů, které mají možnost manipulovat i se strukturou hierarchie. 
Moc manipulovat se strukturou hierarchie mají díky tomu, že mají jednak přímé reference na své vnitřní objekty i 
rodičovský objekt, dále pak mají nepřímý přistup k libovolnému jinému objektu skrze jeho unikátní id.
Tento nepřímý přístup je zprostředkován díky výše jmenované instanci třídy IdDB. 
IdDB slouží jako aktuální databáze všech objektů, kteréžto jsou zde přístupné pod svým unikátním id.
   </p>
<p>
Instance třídy Rucksack má důležitou roli při interakci s uživatelem. Umožňuje manipulaci s objekty pomocí myši, 
implementuje schránku, zajišťuje ovládání běhu simulace (tzn. „play/pause“), zajišťuje pohyb zpět či vpřed 
v historii editačních změn, zajišťuje interakci s textovou konzolí programu, zajišťuje dialog pro ukládání a 
otevírání stavu, drží informaci o označených objektech, atd. 
</p>
<p>
Jak již bylo zmíněno, GUI programu je realizováno přes speciální třídu Frame implementující KObject . 
Třída Frame úzce spolupracuje s instancí třídy Rucksack, čímž společně zajišťují interakci s uživatelem.
</p>
<p>
Podívejme se ještě podrobněji na třídu Function implementující KObject: Její instance zastávají roli funkcí 
programovacího jazyka. Rozlišujeme dvě základní varianty funkcí: bílou a černou .
 Černé funkce jsou definovány strukturou svých vnitřních objektů, zatímco bílé jsou definovány výrazem 
 jazyka Kisp definovaným v programu. Podívejme se blíže na bílé funkce. Výraz jazyka Kisp je předpisem, podle 
 kterého se vyrobí objekt implementující rozhraní FunctionImplemetation. V tomto rozhraní je hlavně 
 důležitá metoda počítající pro pole vstupů pole výstupů dané funkce:

</p>

<p>
<pre>public KObject[] compute( KObject[] objects );</pre>
</p>

<p>

Výraz jazyka Kisp je složen ze speciálních znaků (tj. \,'), mezer, závorek a symbolů atomických funkcí 
(např. +, head, pair, if,...). Převod Kispových výrazů na objekty implementující rozhraní 
FunctionImplementation má na starosti třída Kisp. Uvnitř těla statické metody newAtomImplementation(...)
 je možno přiřadit nový symbol ke konkrétní FunctionImplementation.
</p>
<p>
Pro různé typy funkcí  existují různé abstraktní třídy implementující FunctionImplementation 
(např. UnarImplementation, BinarImplementation, UnarBinarImplementation, atd.).
</p>
<p>
Předveďme příklad implementace jednoduché binární funkce; jedná se o implementaci sčítání:

</p>

<p>
<pre>
class Plus extends BinarImplementation {     
   public Plus(){ super("+"); }
   public KObject compute( KObject o1 , KObject o2 ) {         
      if( o1 instanceof Num && o2 instanceof Num ){                          
         num1.set( ((Num) o1).get() + ((Num) o2).get()  );         
      }         
      return o1;     
   } 
}
</pre>
</p>


<p>

Ještě se ve stručnosti podívejme na to, jak spolu jednotlivé funkce komunikují. 
Výstupy funkcí můžeme napojovat na vstupy jiných funkcí. Mechanizmus propojení funkcí je zajištěn tím,
 že funkce implementují rozhraní Imputable, jehož nejdůležitější metodou je metoda: 
</p>

<p>
<pre>
public void  handleInput( KObject input , int port );
</pre>
</p>

<p>
Tato metoda slouží k dosazení vstupního KObjectu na konkrétní vstup funkce. 
Pokud má funkce všechny potřebné vstupy, vypočítá na základě své FunctionImplementation výstupy, 
které pak pošle dalším funkcím, se kterými je propojená, znovu voláním jejich metody handleInput.
To má za důsledek kaskádu výpočtů končící typicky „vypadnutím“ výsledku.
</p>


<h2>Stručný rozbor fází běhu programu</h2>
<p>
Nyní se podíváme na velice stručný přehled jednotlivých fází běhu programu; od jeho spuštění po jeho ukončení. 
Podrobnější rozbor jednotlivostí pak následuje v dalších částech této kapitoly.
</p>

<p>
První akcí programu po jeho spuštění je nahrání XML reprezentace virtuálního světa ze souboru. 
Pokud je program zavolán s parametrem, interpretuje se první parametr jako jméno souboru, který bude nahrán. 
Pokud je program zavolán bez parametrů, načte se implicitní interní soubor.
   </p>

<p>
Tento soubor popisuje strukturu objektů virtuálního světa, kterážto koresponduje se strukturou objektů 
v rámci jazyku Java, ve kterém je program napsán. Objekty tvoří hierarchii na jejímž vršku je jednoduchý 
plánovač, který vybízí jednotlivé objekty k akci; analogicky každý další objekt vybízí k akci objekty v hierarchii pod ním.
   </p>

<p>
Součástí této hierarchie je i popis GUI včetně oken, ve kterých se vše zobrazuje. Tato okna mohou být navzájem vnořená. 
   </p>

<p>
Uživatel interaguje s programem pomocí myši a klávesnice, případně pomocí integrované textové konzole (ta není součástí hierarchie). 
   </p>

<p>
Pokud je zavřeno okno, které není vnořené (tzn. to které vystupuje jako okno programu), program je ukončen.
</p>

<h2>Současný stav komentářů kódu</h2> 

<p>

Každá public třída je okomentována, dále pak velká část
public metod uvnitř tříd. U některých nedůležitých, nebo evidentních metod 
však komentář chybí, nebo u overriden metod, které jen lehce doplňují původní definici.
Málo okomentované jsou hlavně balíčky kutil.shape a kutil.items, které však nehrají
zásadní roli v principu fungování programu.
</p>


  </body>
</html>